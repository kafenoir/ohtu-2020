Pidimme ensimmäisen sprintin retrospektiivin Glad, Sad, Mad-tekniikalla, jossa osallistujat kirjoittavat kunkin kolmen kategorian alle sopivia huomioita, joista valittiin osa yhdessä käsiteltäväksi.  Toteutimme kommenttien kirjoittamisen anonyymisti Flingan avulla, niin että kirjoittamiseen oli n. 10 minuuttia aikaa. Jokaiseen sarakkeeseen kertyi runsaasti huomioita.  Koska huomioissa toistui paljon samoja asioita, emme käsitelleet niitä yksitellen, vaan rajoitimme keskustelun muutamiin keskeisimpiin niissä esille nousseisiin teemoihin. 

Glad-huomioissa korostuivat hyvä tiimihenki, kommunikaatio sekä sprintin alussa asetettujen tavoitteiden täyttyminen. Sad-huomiot liittyivät lähes yksinomaan työnjaon hankaluuteen ja oman vastuun vaikeaan hahmottamiseen. Mad-huomioissa taas esille nousivat aikataulutuksen hankaluus sekä ajankäytön tehottomuus: Kaikenlaiseen toissijaiseen näpertelyyn tuhrautui projektin alussa kohtuuttomasti aikaa, minkä vuoksi monet sprintin kannalta olennaisemmat asiat, kuten user storien taskien selkeä määrittely ja työnjako, jäivät vähemmälle huomiolle. Retrospektiivi-tekniikasta oli siis hyötyä, sillä saimme identifioitua ongelmia, jotka pystyimme huomioimaan jo heti seuraavaan sprintin suunnittelussa. 